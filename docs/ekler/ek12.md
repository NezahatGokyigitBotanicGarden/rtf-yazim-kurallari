---
title**: Türkçe Adlar Sistemi
description**: Türkçe Adlar Sistemi
---

# Türkçe Adlar Sistemi

## KISIM I

### İLKELER

**İ1)** Türkçe Bilimsel Bitki Adlandırma Yönergesi “Uluslararası Botanik Adlandırma Yasası”
ndan bağımsızdır.

**İ2)** Bu yönerge fosil ve yaşayan bakterileri, suyosunları (algleri), mantarları, likenleri ve
bitkileri kapsar.

**İ3)** Türkçe bilimsel bitki adı “Uluslararası Botanik Adlandırma Yasası”na uygun olarak
yayınlanan Lâtince bir ada bağlanır.

**İ4)** Türkçe bilimsel bitki adlandırma sistemi, yayında öncelik durumuna dayanır.

**İ4a-** Damarlı Bitkiler (Eğreltiler, Açıktohumlular, Kapalıtohumlular) için bu önceliğin
başlangıcı "Türkiye Bitkileri Listesi" kitabının ilk yayın tarihi olan 09/11/2012'dir.

**İ5)** Her taksonomik gurubun geçerli sadece bir bilimsel Türkçe adı olur.

**İ6)** Taksonomik gurupların isimleri, kökenine bakılmaksızın Türkçe olarak düzenlenir.

## KISIM II

### KURALLAR

**K1)** Cins ve altı kategorilerin, Türkçe bitki adları en çok iki kelimeden olur. Birleşik
kelimeler tek kelime olarak kabul edilir. Örneğin: sığırkuyruğu, kısasaplı, morgeven,
ökseotu gibi. İki kelime arasına “tire (-)” konularak Türkçe kelime birleştirilmesi
yapılamaz. Türkçe bilimsel bitki adları “cins isim” gibi (özel isim değil) muamele edilir.

!!! example "Örnekler"
    Örnek 1. Laktikasit bakterisi (Streptococcus lactis)

    Örnek 2. Karapas mantarı (Puccinia graminis)

    Örnek 3. Sakal likeni (Usnea hirta)

    Örnek 4. Ciğerotu (Marchantia polymorpha)

    Örnek 5. Atkuyruğu (Equisetum arvense)

    Örnek 6. Kızılçam (Pinus brutia)

    Örnek 7. Beypazarı geveni (Astragalus beypazaricus)

**K2)** Bir adın geçerli olabilmesi için, bu yönergede bulunan kurallara uygun olmalı ve
gerçek bir yayında yer almalıdır. Gerçek yayın, basılı veya elektronik olarak ISBN
(Uluslararası Standart Kitap Numarası) veya ISSN (Uluslararası Standart Süreli Yayın
Numarası) ile yayınlanmış eserlerdir.

**K3)** Bu yönergeye uygun olarak yayınlanmış bir ad, hoşa gitmediği, asli anlamını yitirdiği
gibi nedenlerle reddedilemez.

**K4)** Türkçe bilimsel bitki adı, doğrudan ya da dolaylı bir atıfla geçerli Lâtince bir ada
dayandırılır. Türkçe ad, Lâtince isme atıf yapılmaması durumunda, geçerli değildir.

**K5)** Bir Türkçe ad, ilgili takson için, yazar tarafından oluşturulan (ilk defa kullanılan) yeni
bir ad ise, bu durum “yeni ad” olarak belirtilir.

**K6)** Bu yönerge kapsamında taksonlara, eşey dağılımına ve hayat döngülerine
bakılmaksızın aynı ad verilir.

**K7)** Aile (familya) isimleri, tip cinsinin Türkçe ismine “-giller” (Demiriz, 1969) son ekinin
getirilmesiyle elde edilebildiği gibi, o aileden başka bir cinsin sonuna “-giller” son eki
getirilerek de elde edilebilir.

!!! example "Örnekler"
    Örnek 1: Düğünçiçeğigiller (Ranunculaceae): Düğünçiçeği (Ranunculus, tip) cinsine
    -giller eki uygulandı.

    Örnek 2: Papatyagiller (Asteraceae): Papatya cinsine (tip cins “Aster”in yerine, Anthemis
    cinsine) “-giller” eki uygulandı.

**K8)** Diğer üst basamakların Türkçe adları (Aile üstü kategoriler), Türkçe aile adının
türetildiği cins adına, basamağın Türkçe adının eklenmesiyle elde edilir.

!!! example "Örnekler"
    Örnek 1. Kibritotu Takımı (Kibritotu cinsine takım basamağının adı eklenerek uygulandı.)
    
    Örnek 2. Kibritotu Bölümü (Kibritotu cinsine bölüm basamağının adı eklenerek
    uygulandı).

**K9)** Cins ve üstü kategorilerin adları özel isim gibi muamele edilir.

**K10)** Tür altı taksonların adları tür gibi değerlendirilerek elde edilir.

!!! example "Örnek"
    Katran ardıcı (Juniperus oxycedrus) ve
    Deniz ardıcı (Juniperus oxycedrus altt. macrocarpa)

**K11)** Kültür çeşitleri cins, tür veya tür altı seviyelerde olabilir. Bunların Türkçe adları
yazılırken tırnak (“...”) arasında ilk harfi büyük olarak yazılır. Türkçe kültür çeşidi
adları, tür düzeyinde “Türkçe tür adı” + çeşidi kelimesi yazılarak, tür altı kategorilerde
ise “çeşit adı” + tür adının -i hali olarak yazılır.

!!! example "Örnekler"
    Örnek 1: Taxus baccata için Türkçe isim “Porsuk” çeşididir.
    
    Örnek 2: Taxus baccata var. variegata için Türkçe isim <“Alaca” porsuğu> dur.

**K12)** Her seviyedeki melezin adı tür gibi değerlendirilerek elde edilir.

!!! example "Örnek"
    Örnek 1: Verbascum x mucronatiforme (V. mucronatum x V. parviflorum): Sivri
    sığırkuyruğu.

**K13)** Bitkinin geçerli Türkçe ismi taksonomik durum değişikliklerinden etkilenmez.

## KISIM III

### ÖNERİLER

**Ö1)** Türkçe bitki adları, Türkçenin yapısına uygun olarak kısa, akışkan, söylemesi ve çeşitli
cümle yapılarında kullanılması kolay olmalıdır.

**Ö2)** Yeni verilen bir ismin etimolojisi belirtilmelidir.

**Ö3)** Yeni bir takson veya yeni bir kayıt yayınlayan yazar, yönergedeki kurallara uygun
olarak yeni bir Türkçe isim vermelidir. Ancak, bitkinin halk tarafından kullanılan ismi
varsa ve bu isim eşsiz ise (bitki kütüğünde başka bir bitki için geçerli olarak
kullanılmamışsa) geçerli ad haline getirilmelidir.

**Ö4)** Geçerli bir bitki adının, daha sonraları, halk arasında kullanılan eşsiz bir ismi olduğu
anlaşılırsa, bu önceki geçerli adın değiştirilmesi önerilmelidir.

**Ö5)** Türkçe ad değiştirilmesi yönündeki teklifler “Bağbahçe Bilim Dergisi”nde yayınlanır.

## KISIM IV

### YÖNERGENİN UYGULANMASI

**U1)** Bu yönergenin uygulanışı, “Flora Araştırmaları Derneği” tarafından yürütülür[^1].

**U2)** Flora Araştırmaları Derneği Yönetim Kurulu, bu yönergeyi, atayacağı “Türkçe Bitki
Adlandırma Komisyonu” eliyle yürütür.

**U3)** Türkçe Bitki Adlandırma Komisyonu dernek üyesi beş kişiden oluşur. Komisyon
üyeleri aralarından bir başkan ve bir sekreter seçerler.

**U4)** Bu yönergenin maddelerinin veya isim değişikliği önerilerinin, düzeltmelerinin karara
bağlanmasında “Flora Araştırmaları Derneği Genel Kurulu” tek yetkilidir.

**U5)** Adlandırma ile ilgili teklifleri veya ihtilafları, Türkçe Bitki Adlandırma Komisyonu
değerlendirir ve Genel Kurula, kabulü ya da reddi hususunda nihai karar için öneri
olarak sunar.

**U6)** Türkçe Bitki Adlandırma Komisyonu gerek gördüğü durumlarda, özel konularda alt
komisyonlar oluşturabilir. Örneğin: fosil bitkiler vb. için.

**U7)** Genel Kurul’un vermiş olduğu kararlar “Bağbahçe Bilim Dergisi”nde yayınlanır.

[^1]: Flora Araştırmaları Derneği tarafından bu görevin yerine getirilememesi durumunda,
yönergenin uygulanması görevi, genel kurul kararıyla başka bir kuruluşa devreder.

## Kaynaklar

Baytop, T. (1997). Türkçe Bitki Adları Sözlüğü. Türk Dil Kurumu Yayınları, No: 578.
Ankara.

Davis, P.H. (1965-1988) Flora of Turkey and the East Aegean Islands, Vol. 1-10. Edinburgh
University Press. Edinburg.

Demiriz, H. (1969). “Takson Terimi ve Türkçe Botanik Nomenklatüründe Taksonlar”.
Biyoloji Dergisi 20 (1-4): 110-114.

Güner, A. Özhatay N. Ekim T. ve Başer K.H.C. (edlr.) (2000). Flora of Turkey and the East
Aegean Islands. Vol. 11. Edinburgh University Press. Edinburg.

Güner, A., Aslan, S., Ekim, T., Vural, M. ve Babaç, M.T. (edlr.) (2012). Türkiye Bitkileri
Listesi (Damarlı Bitkiler). Nezahat Gökyiğit Botanik Bahçesi ve Flora Araştırmaları
Derneği Yayını. İstanbul.

Kendir, G. ve Güvenç, A. (2010). “Etnobotanik ve Türkiye’de Yapılmış Etnobotanik
Çalışmalara Genel Bir Bakış”. Hacettepe Üniversitesi Eczacılık Fakültesi Dergisi.
30(1): 49-80.

Menemen, Y. ve Dönmez, A.A. (2007) Uluslararası Botanik Adlandırma Yasası [Viyana
Yasası: Viyana’da yapılan On yedinci Uluslararası Botanik Kongresi’nde, Temmuz
2005’te kabul edilmiştir.]. [McNeill, J., Barrie, F.R., Burdet, H.M. ve ark., 2006’den
çeviri ]. Türkçe baskı: Doğan Matbaacılık. Ankara.

Mamıkoğlu, N.G. (2007). Türkiye’nin Ağaçları ve Çalıları. NTV Yayınları. İstanbul.

Serin, Y. (2008). Türkiye’nin Çayır ve Mera Bitkileri. Tarım ve Köy İşleri Bakanlığı
Yayınları. Ankara.

Tuzlacı, E. (2011). Türkiye Bitkileri Sözlüğü. Alfa Yayınları (2. baskı). İstanbul.